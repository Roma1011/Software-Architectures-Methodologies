Ports & Adapters არქიტექტურასა და Use Case-ებს შორის მოულოდნელი კავშირი არსებობს.  
დავიწყოთ გარკვეული ტერმინოლოგიით, რომელსაც კავშირის გასავრცელებლად გამოვიყენებთ:

- **დასაპროექტებელი სისტემა (SuD)** შეიძლება იყოს ნებისმიერი სისტემა მხოლოდ აპარატურა, მხოლოდ პროგრამა, ორგანიზაცია ან მათი კომბინაცია.
    
- **აქტორი** არის ყველაფერი, რაც ავლენს ქცევას. ისევ, ეს შეიძლება იყოს ნებისმიერი აპარატურის, პროგრამის, ადამიანის ან ორგანიზაციის კომბინაცია.
    
- **Primary აქტორი** არის ნებისმიერი აქტორი, რომელიც მართავს SuD-ს. Primary აქტორს აქვს მისაღწევი მიზანი და იძახებს SuD-ის მიერ დაპირებულ სერვისს ამ მიზნის მისაღწევად. მთავარი ელემენტია ის, რომ SuD, რომელიც ჩუმად იჯდა, მოქმედებაში გადადის პრიმარული აქტორის მოთხოვნის გამო.
    
- **Secondary აქტორი** არის აქტორი, რომელსაც მართავს SuD. მთავარი აქ არის ის, რომ SuD უკვე მოქმედებს, რადგან გამოეხმაურა Primary აქტორის მოთხოვნას, და ახლა თავად სჭირდება ამ მეორე აქტორის სერვისი. SuD იძახებს სეკუნდარული Secondary მიერ დაპირებულ სერვისს.
    

![[Pasted image 20250707220548.png]]

Primary და Secondary აქტორებს შორის ერთადერთი რეალური განსხვავება არის ის, თუ ვინ იწყებს მათ შორის საუბარს. ამ საუბარს შესაძლოა ჰქონდეს მრავალი ეტაპი ან ინტერაქცია.

Use Case მოდელირებაში, როდესაც ვმუშაობთ ორგანიზაციის ან სისტემის მოდელზე, ვიწყებთ თითოეული სამუშაო როლისთვის ერთ Primary აქტორის შექმნით. მაგალითად, ოპერატორებს აქვთ განსხვავებული საჭიროებები და უფლებები, ვიდრე გარე მომხმარებლებს, ხოლო მენეჯერებს განსხვავებული მოთხოვნები აქვთ ოპერატორებთან შედარებით. ტექნიკოსებს, მხარდაჭერის გუნდს და სხვებს ექნებათ თავიანთი მიზნები და უფლებები.

ავტომატიზებული სისტემა შეიძლება წარმოადგენდეს ადამიანს სისტემის სამართავად. ასეთ შემთხვევებში, ვიყენებთ როლის სახელს ორივეს გამოსახატად.

სისტემის ტრიგერი შეიძლება იყოს დროითი, როგორიცაა შუაღამე, დილის 7 საათი ან თვის ბოლო. ამ შემთხვევებში, Primary აქტორად ითვლება ის ადამიანი, ვინც მოითხოვდა ამ სერვისს, თუკი არ ჰყოლოდა ავტომატური დამხმარე.

ჩვეულებრივ, Primary აქტორებს შორის 3-დან 8-მდე შეიძლება გვქონდეს, თუმცა ეს ცვალებადია სისტემისა და კონტექსტის მიხედვით. მათ შორის შეიძლება იყვნენ გარე მომხმარებლები, ორგანიზაციის შიდა მომხმარებლები, ტექნიკური მხარდაჭერა, გარკვეული ავტომატიზებული სისტემები და სხვ.

Secondary აქტორების რაოდენობა ერთ ან ორიდან იწყება მარტივი სისტემებისთვის და შეიძლება მიაღწიოს ათამდე უფრო დიდი სისტემებისთვის.

ზუსტად ისევე, როგორც Ports & Adapters არქიტექტურაში, თითოეული აქტორი არსებობს მიზნისთვის  ან მოითხოვს, ან აწვდის სერვისს ამ მიზნის მისაღწევად. ეს მიზანი შეიძლება მოიცავდეს მრავალ მოწოდებას ან ინტერაქციას.

ვიმედოვნებთ, ხედავთ რამდენად მჭიდროა ეს შესაბამისობა Ports & Adapters არქიტექტურის სტრუქტურასთან. Use Case-ების ენაში “დასაპროექტებელი სისტემა” იგივეა, რასაც ჩვენ “აპს” ვეძახით. Use Case-ების Primary აქტორები არიან Driving Actors Ports & Adapters ტერმინოლოგიაში. Secondary აქტორები კი — Driven Actors.

პორტების კონცეფცია არ არსებობს Use Case მოდელირებაში. მიუხედავად ამისა, ბუნებრივია (მინიმუმ დასაწყისში) თითოეულ გარე აქტორს მივანიჭოთ საკუთარი პორტი, რომელიც სახელდება ამ კონკრეტული საუბრების ზოგადი განზრახვით. თქვენ შეიძლება გადაწყვიტოთ პორტების უფრო დეტალურად გაყოფა, მაგრამ სიფრთხილე გმართებთ  როგორც Use Case-ებში შესაძლებელია Primary აქტორების გაყოფა ისე, რომ ისინი ფუქციური აღარ იყვნენ, იგივე პრობლემა შეიძლება პორტებსაც დაემართოს.

Adapters არ მოიხსენიება Use Case-ებში, რადგან Use Case მხოლოდ საუბრების აღწერით შემოიფარგლება თითოეულ პორტზე და არაფერს ამბობს გარე აქტორებზე.

Use Case-ების შესახებ მეტის გასაგებად, იხილეთ:  
**Writing Effective Use Cases** (Alistair Cockburn, 2000, Addison-Wesley)

ან

**Unifying User Stories, Use Cases and Story Maps** (Alistair Cockburn, 2024, Humans and Technology Press).